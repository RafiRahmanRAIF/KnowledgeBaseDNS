---
title: Oversigt
sidebar_position: 1
---

## Hvad er AdGuard DNS?

AdGuard DNS er en gratis, fortrolighedsorienteret DNS-opløser, der giver sikker forbindelse og også kan blokere sporing, annoncer, phishing og voksenindhold (valgfrit). AdGuard DNS kræver ikke installation af nogen applikationer. Den er nem at bruge og kan nemt opsættes på enhver enhed (smartphones, computere, routere, spillekonsoller mv.).


## Offentlige AdGuard DNS-servere
AdGuard DNS har tre forskellige typer offentlige servere. "Standard"-serveren er til blokering af annonce-, tracker-, malware- og phishing-websteder. "Familiebeskyttelse" gør det samme, men blokerer også websteder med voksenindhold og håndhæver muligheden "Sikker søgning" i browsere, som tilbyder det. "Ikke-filtrering" leverer en sikker og pålidelig forbindelse uden blokering af nogen art. Detaljerede vejledninger til opsætning af AdGuard DNS på enhver enhed kan findes på [vores websted](https://adguard-dns.io/en/public-dns.html). Hver server understøtter forskellige sikre protokoller: DNSCrypt, DNS-over-HTTPS (DoH), DNS-over-TLS (DoT) og DNS-over-QUIC (DoQ).


## AdGuard DNS-protokoller
Udover alm. DNS (både IPv4 og IPv6) understøtter AdGuard DNS forskellige krypterede protokoller, så man kan vælge den, der passer bedst.

### DNSCrypt
AdGuard DNS muliggør brug af en særlig krypteret protokol - DNSCrypt. Takket være den, krypteres alle DNS-forespørgsler, hvilket beskytter mod mulig opfangning af forespørgsler og efterfølgende aflytning og/eller ændring. Sammenlignet med DoH-, DoT- og DoQ-protokollerne, anses DNSCrypt dog for forældet, og hvis muligt, anbefales brug af disse protokoller i stedet.

### DNS-over-HTTPS (DoH) og DNS-over-TLS (DoT)
DoH og DoT er moderne sikre DNS-protokoller, som vinder mere og mere popularitet og vil blive industristandarderne indenfor en overskuelig fremtid. Begge er mere pålidelige end DNSCrypt, og begge understøttes af AdGuard DNS.

### DNS-over-QUIC (DoQ)
[DNS-over-QUIC er en ny DNS-krypteringsprotokol](https://adguard.com/en/blog/dns-over-quic.html), og AdGuard DNS er den første offentlige opløser, der understøtter den. I modsætning til DoH og DoT, bruger den QUIC som en transportprotokol og bringer endelig DNS tilbage til sine rødder — at fungere over UDP. Det har alle de gode ting, som QUIC har at tilbyde — out-of-the-box kryptering, reducerede forbindelsesoprettelsestider, bedre ydeevne ifm. tab af datapakker. QUIC anses også for at være en protokol på transportniveau uden risiko for de metadatalæk, som kan forekomme med DoH.


